---
permalink: /poems/
title: "Poems"
author_profile: false
redirect_from: 
---

Akrep gibisin kardeşim / Nazım Hikmet RAN
---

akrep gibisin kardeşim,  \
korkak bir karanlık içindesin akrep gibi.  \
serçe gibisin kardeşim,  \
serçenin telaşı içindesin.  \
midye gibisin kardeşim,  \
midye gibi kapalı, rahat.  \
ve sönmüş bir yanardağ ağzı gibi korkunçsun, kardeşim.  \
bir değil,  \
beş değil,  \
yüz milyonlarlasın maalesef.  \
koyun gibisin kardeşim,  \
gocuklu celep kaldırınca sopasını  \
sürüye katılıverirsin hemen  \
ve âdeta mağrur, koşarsın salhaneye.  \
dünyanın en tuhaf mahlukusun yani,  \
hani şu derya içre olup  \
deryayı bilmiyen balıktan da tuhaf.  \
ve bu dünyada, bu zulüm  \
senin sayende.  \
ve açsak, yorgunsak, alkan içindeysek eğer  \
ve hâlâ şarabımızı vermek için üzüm gibi eziliyorsak  \
kabahat senin,  \
demeğe de dilim varmıyor ama  \
kabahatın çoğu senin, canım kardeşim! 


Anlayamadım / Menderes Samancılar
---

ben mi anlayamadım, sonbahar mı götürdü \
yıldırım mı düşmüş bahçeme \
tomurcuk güllerim mi yanmış \
önce yapraklar mı tutuşmuş \
anlayamadım \
saçlarım mı ağarmış, düşüyor muyum \
öl diyorsunuz, ölmüyor muyum \
beni anladınız mı \
anlayamadım 

Aşk
---

içerimde üç kişi,  
ben, asker ve bir çocuk.  

çocuk uykusunda,  
asker nöbetinde,  
bense daha içerilerde.  

çocuk, ölü bir yetişkin kadar korunmasız,  
asker, kafese konmuş aslan kadar uysal.  

bense,  
çocuk gibi çaresiz,  
asker gibi kabullenmiş.  

Ben içeri düştüğümden beri / Nazım Hikmet
---

Ben içeri düştüğümden beri, güneşin etrafında on kere döndü dünya \
Ona sorarsanız, lâfı bile edilmez, mikroskobik bir zaman \
Bana sorarsanız, on senesi ömrümün \
Bir kurşun kalemim vardı, ben içeri düştüğüm sene \
Bir haftada yaza yaza tükeniverdi \
Ona sorarsanız, bütün bir hayat \
Bana sorarsanız, adam sen de, biriki hafta \
Katillikten yatan Osman \
Ben içeri düştüğümden beri, yedi buçuğu doldurup çıktı \
Dolaştı dışarda bir vakit \
Sonra kaçakçılıktan düştü içeri, altı ayı doldurup çıktı tekrar \
Dün mektup geldi, evlenmiş, bir çocuğu doğacakmış baharda \
Şimdi on yaşına bastı \
Ben içeri düştüğüm sene ana rahmine düşen çocuklar \
Ve o yılın titrek, ince, uzun bacaklı tayları \
Rahat, geniş sağrılı birer kısrak oldular çoktan \
Fakat zeytin fidanları hâlâ fidan, hâlâ çocuktur \
Yeni yeni meydanlar açılmış uzaktaki şehrimde \
Ben içeri düştüğümden beri \
Ve bizim hane halkı \
Bilmediğim bir sokakta, görmediğim bir evde oturuyor \
Pamuk gibiydi, bembeyazdı ekmek, ben içeri düştüğüm sene \
Sonra vesikaya bindi, bizim burada içeride \
Birbirini vurdu millet yumruk kadar, simsiyah bir tayın için \
Şimdi serbestledi yine, fakat esmer ve tatsız \
Ben içeri düştüğüm sene, ikincisi başlamamıştı henüz \
Daha kampında fırınlar yakılmamış \
Atom bombası atılmamıştı Hiroşima'ya \
Boğazlanan bir çocuğun kanı gibi aktı zaman \
Sonra kapandı resmen o fasıl \
Şimdi üçüncüden bahsediyor Amerikan doları \
Fakat gün ışıdı her şeye rağmen, ben içeri düştüğümden beri \
Ve karanlığın kenarından onlar \
Ağır ellerini toprağa basıp doğruldular yarı yarıya \
Ben içeri düştüğümden beri, güneşin etrafında on kere döndü dünya \
Ve aynı ihtirasla ediyorum yine \
Ben içeri düştüğüm sene onlar için yazdığımı \
Onlar ki toprakta karınca \
Suda balık \
Havada kuş kadar çokturlar \
Korkak, cesur, cahil, hakim ve çocukturlar \
Ve kahreden yaratan ki onlardır \
Destanımızda yalnız onların mâceraları vardır \
Ve gayrısı \
Mesela, benim on sene yatmam \
Laf'ı güzaf


Bence Şimdi Sen De Herkes Gibisin / Nazım Hikmet
---

Gözlerim gözünde aşkı seçmiyor \
Onlardan kalbime sevda geçmiyor \
Ben yordum ruhumu biraz da sen yor \
Çünkü bence şimdi herkes gibisin

Yolunu beklerken daha dün gece \
Kaçıyorum bugün senden gizlice \
Kalbime baktım da işte iyice \
Anladım ki sen de herkes gibisin

Büsbütün unuttum seni eminim \
Maziye karıştı şimdi yeminim \
Kalbimde senin için yok bile kinim \
Bence sen de şimdi herkes gibisin


Böyle bir sevmek / Attila İlhan
---

ne kadınlar sevdim zaten yoktular \
yağmur giyerlerdi sonbaharla bir \
azıcık okşasam sanki çocuktular \
bıraksam korkudan gözleri sislenir 

hayır sanmayın ki beni unuttular \
hâlâ arasıra mektupları gelir \
gerçek değildiler birer umuttular \
eski bir şarkı belki bir şiir 

yalnızlıklarımda elimden tuttular \
uzak fısıltıları içimi ürpertir \
sanki gökyüzünde bir buluttular \
nereye kayboldular şimdi kimbilir \
ne kadınlar sevdim zaten yoktular \
böyle bir sevmek görülmemiştir 


Güzel Havalar / Orhan Veli
---

Beni bu güzel havalar mahvetti, \
Böyle havada istifa ettim \
Evkaftaki memuriyetimden. \
Tütüne böyle havada alıştım, \
Böyle havada aşık oldum; \
Eve ekmekle tuz götürmeyi \
Böyle havalarda unuttum; \
Şiir yazma hastalığım \
Hep böyle havalarda nüksetti; \
Beni bu güzel havalar mahvetti.


Hüzzam / Emre Ekinci
---

Mehtab, ruhumla meşk diler belli. \
Makamı bir garib Hüzzam... 

Sordum, bir dem ise hayat, \
Neden ki bu kavgam? 

Yürek yangın yeri, \
Dilek aşka vuslat... 

Kaçılmaz bilirim..! \
Sonumuz, kuru bir toprak...


Japon Balıkçısı / Nazım Hikmet
---

Denizde bir bulutun öldürdüğü \
Japon balıkçısı genç bir adamdı. \
Dostlarından dinledim bu türküyü \
Pasifik'te sapsarı bir akşamdı.

Balık tuttuk yiyen ölür. \
Elimize değen ölür. \
Bu gemi bir kara tabut, \
lumbarından giren ölür.
birden değil, ağır ağır, \
etleri çürür, dağılır.

Elimize değen ölür. \
Tuzla, güneşle yıkanan \
bu vefalı, bu çalışkan \
elimize değen ölür. \
Birden değil, ağır ağır, \
etleri çürür, dağılır. \
Elimize değen ölür...

Badem gözlüm, beni unut. \
Bu gemi bir kara tabut, \
lumbarından giren ölür. \
Üstümüzden geçti bulut. \
Boynuma sarılma, gülüm, \
benden sana geçer ölüm.

Çürük yumurtadan çürük, \
benden yapacağın çocuk. \
Bu deniz bir ölü deniz. \
İnsanlar ey, nerdesiniz?

Seni Düşünmek / Nazım Hikmet
---

Seni düşünmek güzel şey, \
ümitli şey, \
dünyanın en güzel sesinden \
en güzel şarkıyı dinlemek gibi birşey... \
Fakat artık ümit yetmiyor bana, \
ben artık şarkı dinlemek değil, \
şarkı söylemek istiyorum...


Sevgi Duvarı / Can Yücel
---

Sen miydin o, yalnızlığın mıydı yoksa \
Kör karanlıkta açardık paslı gözlerimizi \
Dilimizde akşamdan kalma bir küfür \
Salonlar piyasalar sanat-sevicileri \
Derdim günüm insan arasına çıkarmaktı seni \
Yakanda bir amonyak çiçeği \
Yalnızlığım benim sidikli kontesim \
Ne kadar rezil olursak o kadar iyi

.. / tcd
---

Kalmadı avuntu geceden hiç \
Ve sessizlik sabaha kadar \
Sızı var dumanında sigaramın \
Ve yalnızlık odamın duvarlarında 

Güneşi geceye verdim yine düşünerek seni, \
Dumanlar arasında bir gün daha sensiz... \
Dalgın bakışlarıyla ay çıka geldi pencereme, \
Yine öksürdüm ve yine yalnız üşüdüm... 