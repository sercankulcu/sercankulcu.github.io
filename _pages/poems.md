---
permalink: /poems/
title: "Poems"
author_profile: true
redirect_from: 
  - /poems.html
---

Akrep gibisin kardeşim / Nazım Hikmet RAN
---

akrep gibisin kardeşim,  \
korkak bir karanlık içindesin akrep gibi.  \
serçe gibisin kardeşim,  \
serçenin telaşı içindesin.  \
midye gibisin kardeşim,  \
midye gibi kapalı, rahat.  \
ve sönmüş bir yanardağ ağzı gibi korkunçsun, kardeşim.  \
bir değil,  \
beş değil,  \
yüz milyonlarlasın maalesef.  \
koyun gibisin kardeşim,  \
gocuklu celep kaldırınca sopasını  \
sürüye katılıverirsin hemen  \
ve âdeta mağrur, koşarsın salhaneye.  \
dünyanın en tuhaf mahlukusun yani,  \
hani şu derya içre olup  \
deryayı bilmiyen balıktan da tuhaf.  \
ve bu dünyada, bu zulüm  \
senin sayende.  \
ve açsak, yorgunsak, alkan içindeysek eğer  \
ve hâlâ şarabımızı vermek için üzüm gibi eziliyorsak  \
kabahat senin,  \
demeğe de dilim varmıyor ama  \
kabahatın çoğu senin, canım kardeşim! \


Anlayamadım / Menderes Samancılar
---

ben mi anlayamadım, sonbalar mı götürdü \
yıldırım mı düşmüş bahçeme \
tomurcuk güllerim mi yanmış \
önce yapraklar mı tutuşmuş \
anlayamadım \
saçlarım mı ağarmış, düşüyor muyum \
öl diyorsunuz, ölmüyor muyum \
beni anladınız mı \
anlayamadım \

Ayışığı / Ahmet Muhip Dıranas
---

Yüzün beyaz, abajur yeşil, gece mor;
Esrimiş kalbim, şarkısını söylüyor.
Her yanın avuçlarıma dökülüyor
Çeşmeden akan suyun berraklığında.

Dolaşan bir dudak mı var saçlarını?
Ay tırmanıyor zeytin ağaçlarını.
Sürü bulutlar gece yamaçlarını
Otlayıp yayılıyor gök kırlığında.

Üzerinden örtüyü mü çekti bir el?
Gece ayaklarından akıp giden sel;
Seyrine doyulmuyor ruhunun, güzel
Bu manzara gibi, bu ayışığında...

Yeniden yarattı seni gizli bir el!

Böyle bir sevmek / Attila İlhan
---

ne kadınlar sevdim zaten yoktular
yağmur giyerlerdi sonbaharla bir
azıcık okşasam sanki çocuktular
bıraksam korkudan gözleri sislenir
ne kadınlar sevdim zaten yoktular
böyle bir sevmek görülmemiştir

hayır sanmayın ki beni unuttular
hâlâ arasıra mektupları gelir
gerçek değildiler birer umuttular
eski bir şarkı belki bir şiir
ne kadınlar sevdim zaten yoktular
böyle bir sevmek görülmemiştir

yalnızlıklarımda elimden tuttular
uzak fısıltıları içimi ürpertir
sanki gökyüzünde bir buluttular
nereye kayboldular şimdi kimbilir
ne kadınlar sevdim zaten yoktular
böyle bir sevmek görülmemiştir

Eski bir kadınsın sen / Cezmi Ersöz
---

Eski bir kadınsın sen, 
aşkı öğretmek için tekrar tekrar dirilen...

Ölümünü bekletiyor şimdi seninle
sevdası yarım kalmış ömürler.

Boğulmuş ve kanla karışmış yüzü denizin
sevginle duruluyor...

Aşk, unutulmuş bir sanat gibi,
ağırbaşlı bir çileyle öğreniliyor şimdi

Eski bir kadınsın sen,
aşkı öğretmek için celladını tekrar tekrar dirilten...

Hüzzam / Emre Ekinci
---

Mehtab, ruhumla meşk diler belli.
Makamı bir garib Hüzzam...

Sordum, bir dem ise hayat,
Neden ki bu kavgam?

Yürek yangın yeri,
Dilek aşka vuslat...

Kaçılmaz bilirim..!
Sonumuz, kuru bir toprak...

Mutlu olma şansı / Yılmaz Güney
---

Hayat bize mutlu olma şansı vermedi
Biz kendimizden başka
Herkesin üzüntüsünü
Üzüntümüz,
Acısını acımız yaptık.
Çünkü Dünya′nın öbür ucunda,
Hiç tanımadığımız bir insanın
Gözyaşı bile içimizi parçaladı...
Kedilere ağladık
Kuşların yasını tuttuk.
Yüreğimizin yufkalığı
Kimi zaman hayat karşısında
Bizi zayıf yaptı.
Aslında ne güzel şeydir
İnsanın insana yanması
Sevgili...
Ne güzeldir bilmediğin birinin derdine üzülmek ve çare aramak.
Ben bütün hayatımda hep
Üzüldüm, hep yandım..
Yaşamak ne güzeldir be sevgili
Sevinerek, severek, sevilerek,
Düşünerek...
Ve o vazgeçilmez sancılarını duyarak hayatın

.. / tcd
---

güneşi geceye verdim yine düşünerek seni,
dumanlar arasında bir gün daha sensiz...
dalgın bakışlarıyla ay çıka geldi pencereme,
yine öksürdüm ve yine yalnız üşüdüm...